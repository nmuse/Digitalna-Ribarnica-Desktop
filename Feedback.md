## UVID U PROJEKT

## Uvod
Kolegice i kolege, raduje me što ste u vaš projekt ulažete dosta truda. To se vidi u projektnoj dokumentaciji, ali i u do sada implementiranim funkcionalnostima. Bravo.

## Projektna dokumentacija
* RAZVOJNI PRISTUP - Vodopadni model (DSLC).
* PROJEKTNI PLAN - Usklađen sa zahtjevima i odabranim modelom. Bravo. Dogovorili smo da u projektima s gospodarstvom nećemo stavljati naglasak na projektnu dokumentaciju, već na tehničku. Međutim, vaša projektna dokumentacija je za svaku pohvalu i jedna je od najboljih projektnih dokumentacija ove generacije.
* PONUDA - Isto smo se dogovorili da nije bilo potrebno raditi ponudu u projektima sa gospodarstvom. Budući da ste se odlučili za taj korak možda će vas zanimati kako bi mogla izgledati profesionalna ponuda: https://www.pandadoc.com/sales-proposal-template/
* METRIKE - Veliki plus u vašem projektu.

## Tehnička dokumentacija
* SRS - Detaljno i jasno definirani. Drago mi je što ste koristili predložak. Slobodno funkcionalne zahtjeve prezentirajte kao što su i u prijavi prikazani. Nemojte zaboraviti i nefunkcionalne zahtjeve raspisati. Provjerite jesu li usklađeni naziv i sadržaj poglavlja 2.2.3.
* SDS - Struktura i sadržaj ovog poglavlja su me uistinu obradovali. Nisam analizirao usklađenost dijagrama i programskog koda, ali u korištenim dijagramima nisam uspio pronaći sintaksičke ili logičke pogreške.  
* ERA - Izbjegavajte opširne tekstualne opise. Možda bi se veliki tekst mogao zamijeniti sa tablicom gdje bi se točno znalo koji dio teksta se odnosi na koji entitet. Cijeli model može biti podijeljen na više manjih modela koji bi onda bili smješteni u onim poglavljima na koje se odnose.
* CLASS - Čini se da postojeći class dijagram nije kompletan. Iako se cjelovit dijagram klasa (i era) može dodati kao prilog dokumentaciji, i ovdje je komentar sličan kao i za ERA model. Dijelove modela sa odgovarajućim klasama bi se trebali smjestiti u poglavlja na koja se odnose.
* Poglavlja koja u nazivu nose naziv dijagrama (npr. 2.3.4 i 2.3.5) obvezno preimenovati i imenovati u kontekstu teme koja se obrađuje u poglavlju.
* U dokumentaciju dodati poglavlje dizajna arhitekture sustava. Staviti naglasak na interakciju između modula.
* U dokumentaciju dodati poglavlje s uputama za podešavanje razvojne i produkcijske okoline te s podacima o testiranju programa (npr. korisnička imena i lozinke).

## Implementacija
* Verzioniranje - Super. Drago mi je da se trudite oko verzioniranja.
* Programski kod - U redu. Ima još prostora za doradu i čišćenje.
* Implementirane funkcionalnosti - Zadovoljan sam s ukupnom razinom implementacije.

## Ostalo
* U dokumentaciji bi bilo dobro složiti da se klikom na sliku ista slika otvori u full screen prikazu.
* Ako uhvatite malo vremena, molim vas da sva poglavlja iz projektne dokumentacije smjestite u jedan wiki page. Navigacija s desne strane može ostati detaljna kao sada, te klik na pojedino podpoglavlje bi vodio na bookmark na stranici, a ne na novu stranicu. Isti komentar se odnosi na tehničku dokumentaciju. 

## Bodovi
P1: 15 bodova

---
